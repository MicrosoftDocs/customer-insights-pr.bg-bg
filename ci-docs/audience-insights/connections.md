---
title: Връзки с други услуги от Customer Insights.
description: Споделяйте данни с други услуги.
ms.date: 04/09/2021
ms.reviewer: nikeller
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
manager: shellyha
ms.openlocfilehash: 17e04b243e9b3d4375c86f5a890a18be35956835
ms.sourcegitcommit: d84d664e67f263bfeb741154d309088c5101b9c3
ms.translationtype: HT
ms.contentlocale: bg-BG
ms.lasthandoff: 06/24/2021
ms.locfileid: "6304959"
---
# <a name="connections-preview-overview"></a>Общ преглед на връзките (преглед)

Връзките са основата на активирането на споделяне на данни със и от Customer Insights. Всяка връзка установява споделяне на данни с конкретна услуга. Връзките са основата за [конфигуриране на допълване на трети страни](enrichment-hub.md) и [конфигуриране на експортиране](export-destinations.md). Една и съща връзка може да се използва няколко пъти. Например една връзка с Dynamics 365 Marketing работи за няколко експортирания и една връзка Leadspace може да се използва за няколко допълвания.

Отидете на **Администратор** > **Връзки** за създаване и преглед на връзките.

Разделът **Връзки** ви показва всички активни връзки. Списъкът показва ред за всяка връзка. 

Вижте бърз преглед, описание и разберете какво можете да направите с всяка опция за разширяване в раздела **Откриване**.

### <a name="exports"></a>Експортирания

Само администраторите могат да конфигурират нови връзки, но те могат да предоставят достъп на сътрудници за използване на съществуващи връзки. Администраторите контролират къде могат да отидат данните, сътрудниците определят полезните данни и честотата, които отговарят на нуждите им. За повече информация вижте [Разрешаване на сътрудници да използват връзка за експортиране](#allow-contributors-to-use-a-connection-for-exports).

### <a name="enrichments"></a>Допълвания

Само администраторите могат да конфигурират нови връзки, но създадените връзки са винаги достъпни както за администратори, така и за сътрудници. Администраторите управляват идентификационните данни и дават съгласие за прехвърляне на данни. След това връзките могат да се използват за допълване от администратори и от сътрудници.

## <a name="add-a-new-connection"></a>Добавяне на нова връзка

За да добавите връзки, трябва да имате [разрешения на администратор](permissions.md). Ако се свържете с други услуги на Microsoft, предполагаме, че и двете услуги са в една и съща организация.

1. Отидете на **Администратор** > **Връзки (преглед)**.

1. Отидете в раздела **Връзки**.

1. Изберете **Добавяне на връзка**, за да създадете нова връзка. Изберете от падащото меню какъв тип връзка искате да създадете.

1. В прозореца **Настройване на връзка** предоставете необходимите подробности. 
   1. **Показваното име** и типът описват връзката. Препоръчваме да изберете име, което обяснява целта на тази връзка.
   1. Точните полета зависят от това към коя услуга се свързвате. Можете да научите за подробности за конкретен тип връзка в статията за целевата услуга.

1. За да създадете връзка, изберете **Записване**.

Можете също да изберете **Настройка** върху плочка на раздела **Откриване**.

### <a name="allow-contributors-to-use-a-connection-for-exports"></a>Разрешаване на сътрудници да използват връзка за експортиране

Когато настройвате или редактирате връзка за експортиране, избирате кои потребители могат да използват тази конкретна връзка за дефиниране на [експортиране](export-destinations.md). По подразбиране връзката е достъпна за потребители с роля на администратор. Можете да промените тази настройка под **Изберете кой може да използва тази връзка** и позволете на потребителите с роля на сътрудник да използват тази връзка.

- Сътрудниците няма да могат да преглеждат или редактират връзката. Те ще виждат показваното име и неговия тип само при създаване на експортиране.
- Като споделяте връзка, вие разрешавате на участниците да я използват. Сътрудниците ще виждат споделените връзки, когато настройват експортиране. Те могат да управляват всяко експортиране, което използва тази специфична връзка.
- Можете да промените тази настройка, като същевременно запазите експортиранията, които вече са дефинирани от сътрудници.

## <a name="edit-a-connection"></a>Редактиране на връзка

1. Отидете на **Администратор** > **Връзки (преглед)**.

1. Отидете в раздела **Връзки**.

1. Изберете вертикалното многоточие за връзката, която искате да редактирате.

1. Изберете **Редактиране**.

1. Променете стойностите, които искате да актуализирате, и изберете **Записване**.

## <a name="remove-a-connection"></a>Премахване на връзка

Ако връзката, която премахвате, се използва за допълване или експортиране, първо трябва да я отделите или премахнете. Диалоговият прозорец за премахване ще ви насочи към съответните допълвания или експортиране. 

Отделените допълвания и експортирания стават неактивни. Активирате ги повторно, като добавите друга връзка към тях на страницата [Допълвания](enrichment-hub.md) или [Експортиране](export-destinations.md).

1. Отидете на **Администратор** > **Връзки (преглед)**.

1. Отидете в раздела **Връзки**.

1. Изберете вертикалното многоточие за връзката, която искате да премахнете.

1. Изберете **Премахване** от падащото меню. Показва се диалогов прозорец за потвърждение.

   1. Ако допълване или експортиране използват тази връзка, изберете бутона, за да видите какво използва връзката.
      - **Експортиране:** Може да изберете да премахнете или да прекъснете експортирането, за да можете да премахнете връзката. За да прекъснат експортиране, администраторите могат да използват действието **Прекъсване на връзка**. Това действие е достъпно за отделни и няколко избрани експортирания. С прекъсването на връзката запазвате конфигурацията за експортиране, но тя няма да се изпълни, докато към нея не бъде добавена друга връзка.
      - **Допълване:** Може да изберете да премахнете или да дезактивирате допълването, за да можете да премахнете връзката. 
   1. След като връзката няма зависимости, върнете се към **Администратор** > **Връзки** и опитайте да премахнете връзката отново.

1. За да потвърдите изтриването, изберете **Премахване**.

