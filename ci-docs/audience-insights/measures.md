---
title: Създаване и редактиране на мерки
description: Определете мерки, свързани с клиентите, за анализ и отразяване на представянето в определени области на бизнеса.
ms.date: 10/15/2020
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
ms.reviewer: wameng
manager: shellyha
ms.openlocfilehash: 0e214a6eb66abd27f7292db3ce2c2a6e16a8ff33
ms.sourcegitcommit: cf9b78559ca189d4c2086a66c879098d56c0377a
ms.translationtype: HT
ms.contentlocale: bg-BG
ms.lasthandoff: 11/03/2020
ms.locfileid: "4405109"
---
# <a name="define-and-manage-measures"></a>Определяне и управление на мерки

**Мерките** представляват водещи показатели на представянето (KPI), които отразяват представянето и състоянието на конкретни области на бизнеса. Статистика за аудиторията предоставя интуитивно изживяване за изграждане на различни видове мерки, като се използва конструктор на заявки, който не изисква ръчно кодиране или валидиране на вашите мерки. Можете да проследите бизнес мерките на страницата **Начало**, да прегледате мерките за конкретни клиенти на **Картата на клиент** и да използвате мерките за определяне на клиентските сегменти на страницата **Сегменти**.

## <a name="create-a-measure"></a>Създаване на мярка

Този раздел ви превежда през създаването на мярка от самото начало. Можете да създадете мерки с данни от няколко източника на данни, които са свързани чрез обект на клиент. Някои [лимити за обслужване](service-limits.md) се прилагат.

1. В Аналитични данни за аудиторията отидете на **Мерки**.

2. Изберете **Нова мярка**.

3. Изберете мярката **Тип**:

   - **Атрибут на клиент**: Единично поле за клиент, което отразява резултат, стойност или състояние за клиента. Клиентските атрибути се създават като атрибути в нов обект, генериран от системата, наречен **Мярка на клиент**.

   - **Мярка на клиент**: Аналитични данни за поведението на клиента с разбивка по избрани измерения. За всяка мярка се генерира нов обект, евентуално с множество записи на клиент.

   - **Бизнес мярка**: Проследява бизнес представянето и състоянието на бизнеса. Бизнес мерките могат да имат два различни резултата: цифров резултат, който се показва на страницата **Начало** или нов обект, който се намира на страницата **Обекти**.

4. Въведете **Име** и по избор **Показвано име**, след което изберете **Напред**.

5. В секцията **Обекти** изберете първия обект от падащия списък. На този етап трябва да решите дали са необходими допълнителни обекти като част от дефиницията на мярката.

   > [!div class="mx-imgBorder"]
   > ![Определение за мярка](media/measure-definition.png "Определение за мярка")

   За да добавите още обекти, изберете **Добавяне на обект** и изберете обектите, които искате да използвате за мярката.

   > [!NOTE]
   > Може да изберете само обекти, които имат релация с първоначалния обект. За повече информация относно дефинирането на релации вижте [Релации](relationships.md).

6. По желание можете да конфигурирате променливи. В секцията **Променливи** изберете **Нова променлива**.

   Променливите са изчисления, които се правят на всеки от избраните от вас записи. Например сумиране на точки на продажба (POS) и онлайн продажби за всеки от записите на клиентите.

7. Посочете **Име** за променливата.

8. В областта **Израз** изберете поле, с което да започнете изчислението си.

9. Въведете израз в областта **Израз**, докато избирате още полета, които да бъдат включени в изчислението.

   > [!NOTE]
   > Понастоящем се поддържат само аритметични изрази. Освен това изчислението на променливи не се поддържа за обекти от различни [пътища на обект](relationships.md).

10. Изберете **Готово**.

11. В секцията **Определение за мярка** ще дефинирате как избраните от вас обекти и изчислените променливи се обобщават в нов обект на мярка или атрибут.

12. Изберете **Ново измерение**. Можете да си представите измерението като функция за *групиране по*. Извеждането на данни на обекта или атрибута на мярката ще се групира по всички дефинирани измерения.

    > [!div class="mx-imgBorder"]
    > ![Избор на цикъл на агрегиране](media/measures-businessreport-measure-definition2.png "Избор на цикъл на агрегиране")

    Изберете или въведете следната информация като част от дефиницията на измерението:

    - **Обект**: Ако дефинирате обект на мярка, той трябва да включва поне един атрибут. Ако дефинирате атрибут на мярка, той ще включва само един атрибут по подразбиране. Този избор е свързан с избора на обекта, който включва този атрибут.
    - **Поле**: Изберете конкретния атрибут, който ще бъде включен мярката или атрибута.
    - **Набор** : Изберете дали искате да агрегирате данни на ежедневна, ежемесечна или годишна база. Това е задължителен избор само ако сте избрали атрибут от тип „Дата”.
    - **Като**: Определя името на новото поле.
    - **Показвано име** : Определя показваното име на полето.

    > [!NOTE]
    > Бизнес мярката ще се запише като обект с едно число и ще се показва на страницата **Начало**, освен ако не добавите още измерения към мярката. След добавяне на още измерения, мярката *няма* да се показва на страницата **Начало**.

13. По желание добавете функции за агрегиране. Всяко агрегиране, което създавате, води до нова стойност в рамките на обекта на мярка или атрибут. Поддържаните функции за агрегиране са: **Мин.**, **Макс.**, **Средно**, **Средна стойност**, **Сбор**, **Уникален брой**, **Първо** (взема се първият запис на стойност на измерение) и **Последно** (взема се последният запис, добавен към стойност на измерение).

14. Изберете **Записване**, за да запишете промените на мярката.

## <a name="manage-your-measures"></a>Управление на мерките

След като създадете поне една мярка, ще видите списък с мерки на страницата **Мерки**.

Ще намерите информация за типа мярка, създателя, датата и часа на създаване, датата и часа на последното редактиране, състоянието (дали мярката е активна, неактивна или неуспешна) и датата и часа на последното обновяване. Когато изберете мярка от списъка, можете да видите преглед на резултатите от нея.

За да обновите всичките си мерки едновременно, изберете **Обновяване на всички** без да избирате конкретна мярка.

> [!div class="mx-imgBorder"]
> ![Действия за управление на единични мерки](media/measure-actions.png "Действия за управление на единични мерки")

Друга възможност е да изберете мярка от списъка и да извършите едно от следните действия:

- Изберете името на мярката, за да видите подробности за нея.
- **Редактиране** на конфигурацията на мярката.
- **Преименуване** на мярката.
- **Изтриване** на мярката.
- Изберете многоточието (...) и след това **Обновяване**, за да стартирате процеса на обновяване на мярката.
- Изберете многоточието (...) и след това **Изтегляне**, за да получите .CSV файл на мярката.

> [!TIP]
> Съществуват [шест вида статус](system.md#status-types) на задачите/процесите. Освен това повечето процеси [зависят от други процеси надолу по веригата](system.md#refresh-policies). Можете да изберете състоянието на процес, за да видите подробности за напредъка на цялата задача. След като изберете **Вижте подробности** за една от задачите на заданието, ще намерите допълнителна информация: време за обработка, дата на последната обработка и всички грешки и предупреждения, свързани със задачата.

## <a name="next-step"></a>Следваща стъпка

Можете да използвате съществуващите мерки, за да създадете своя първи клиентски сегмент на страницата **Сегменти**. За повече информация вижте [Сегменти](segments.md).
