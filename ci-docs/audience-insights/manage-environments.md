---
title: Създаване и управление на среди
description: Научете как да се регистрирате за услугата и как да управлявате среди.
ms.date: 11/10/2020
ms.service: customer-insights
ms.subservice: audience-insights
ms.topic: conceptual
ms.reviewer: nimagen
author: m-hartmann
ms.author: mhart
manager: shellyha
ms.openlocfilehash: 010336445d0825a7ff82d1b7a65702fc12245788
ms.sourcegitcommit: 6a6df62fa12dcb9bd5f5a39cc3ee0e2b3988184b
ms.translationtype: HT
ms.contentlocale: bg-BG
ms.lasthandoff: 11/25/2020
ms.locfileid: "4644120"
---
# <a name="manage-environments"></a>Управление на среди

[!INCLUDE [cc-data-platform-banner](../includes/cc-data-platform-banner.md)]

Тази статия обяснява как да създадете нова организация и как да осигурите среда.

## <a name="sign-up-and-create-an-organization"></a>Регистрирайте се и създайте организация

1. Отидете в уеб сайта [Dynamics 365 Customer Insights](https://dynamics.microsoft.com/ai/customer-insights/).

2. Изберете **Първи стъпки**.

3. Изберете предпочитания от вас сценарий за регистрация и изберете съответната връзка.

4. Приемете правилата и условията и изберете **Продължаване**, за да започнете да създавате организацията.

5. След създаването на средата ще бъдете пренасочени към [Customer Insights](https://home.ci.ai.dynamics.com).

6. Използвайте демонстрационната среда, за да проучите приложението, или създайте нова среда, като следвате стъпките в следващия раздел.

7. След като укажете настройките на средата, изберете **Създаване**.

8. Ще влезете в системата, след като средата е създадена успешно.

## <a name="create-an-environment-in-an-existing-organization"></a>Създаване на среда в съществуваща организация

Има два начина за създаване на нова среда. Можете да зададете изцяло нова конфигурация или да копирате някои настройки за конфигурация от съществуваща среда.

За да създадете среда:

1. Изберете символа **Настройки** в заглавката на приложението.

1. Изберете **Нова среда**.

   > [!div class="mx-imgBorder"]
   > ![Настройки на среди](media/environment-settings-dialog.png)

1. В диалоговия прозорец **Създаване на нова среда** изберете **Нова среда**.

   Ако искате да [копирате данни от текущата среда](#additional-considerations-for-copy-configuration-preview), изберете **Копиране от съществуваща среда**. Ще видите списък на всички налични среди във вашата организация, от които можете да копирате данни.

1. Посочете следните подробности:
   - **Име**: Името за тази среда. Това поле вече е попълнено, ако сте копирали от съществуваща среда, но можете да го промените.
   - **Регион**: Регионът, в който е внедрена и хоствана услугата.
   - **Тип**: Изберете дали искате да създадете производствена среда или среда в ограничителен режим.

2. Като опция можете по изберете **Разширени настройки**:

   - **Запазване на всички данни в**: Посочва къде искате да съхранявате изходните данни, генерирани от Customer Insights. Ще имате две опции: **Съхранение в Customer Insights** (Azure Data Lake, управлявано от екипа на Customer Insights) и **Azure Data Lake Storage Gen2** (собствено Azure Data Lake Storage). По подразбиране е избрана опцията за съхранение в Customer Insights.

   > [!NOTE]
   > Като записвате данни в Azure Data Lake Storage, вие се съгласявате, че данните ще бъдат прехвърлени и съхранени в подходящото географско местоположение за този акаунт за съхранение в Azure, което може да се различава от мястото, където се съхраняват данните в Dynamics 365 Customer Insights. [Научете повече в центъра за сигурност на Microsoft.](https://www.microsoft.com/trust-center)
   >
   > В момента приетите обекти винаги се съхраняват в хранилище за необработени данни, управлявано от Customer Insights.
   > Поддържаме само акаунти за съхранение в Azure Data Lake Gen2 от същия регион на Azure, който сте избрали при създаването на средата.
   > Поддържаме само акаунти за съхранение с активирано йерархично пространство за имена (HNS) на Azure Data Lake Gen2.

   - За опцията за Azure Data Lake Storage Gen2 можете да избирате между използване на опция, базирана на ресурси и опция, базирана на абонамент за удостоверяване. За повече информация вижте [Свързване на аналитични данни за аудитория с акаунт в Azure Data Lake Storage Gen2 с принципал на услуга Azure](connect-service-principal.md). Името **Контейнер** не може да бъде променено и ще бъде „customerinsights”.
   
   - Ако искате да използвате [прогнози](predictions.md), влезте в URL адреса на екземпляра на Common Data Service в полето **Адрес на сървъра** под **Използвайте прогнози**.

   Когато стартирате процеси, като поглъщане на данни или създаване на сегменти, в акаунта за съхранение, който сте посочили по-горе, ще бъдат създадени съответни папки. Файлове с данни и модели model.json ще бъдат създадени и добавени към съответните подпапки въз основа на процеса, който стартирате.

   Ако създадете множество среди на Customer Insights и изберете да запазите изходните обекти от тези среди във вашия акаунт за съхранение, ще бъдат създадени отделни папки за всяка среда с ci_<environmentid> в контейнера.

### <a name="additional-considerations-for-copy-configuration-preview"></a>Допълнителни съображения за конфигуриране на копие (предварителен преглед)

Следните настройки за конфигурация се копират:

- Конфигурации на функции
- Приети/импортирани източници на данни
- Конфигурация за унифициране на данни (съпоставяне, съвпадение, обединяване)
- Сегменти
- Мерки
- Взаимоотношения
- Дейности
- Индекс за търсене и филтриране
- Експортиране на местоназначения
- Планирано обновяване
- Допълвания
- Управление на модели
- Присвоявания на роли

Следните настройки *не* се копират:

- Профили на клиенти.
- Идентификационни данни на източник на данни. Ще трябва да предоставите идентификационните данни за всеки източник на данни и да обновите източниците на данни ръчно.
- Източници на данни от папката Common Data Model и управлявано от Common Data Service хранилище. Ще трябва да създадете тези източници на данни ръчно със същото име като в средата източник.

Когато копирате среда, ще видите съобщение за потвърждение, че новата среда е създадена. Изберете **Към източници на данни**, за да видите списъка с източници на данни.

Всички източници на данни ще показват състояние **Изискват се идентификационни данни**. Редактирайте източниците на данни и въведете идентификационните данни, за да ги опресните.

> [!div class="mx-imgBorder"]
> ![Копирани източници на данни](media/data-sources-copied.png)

След обновяване на източниците на данни отидете в **Данни** > **Обединяване**. Тук ще намерите настройки от средата източник. Редактирайте ги според нуждите или изберете **Изпълнение** за стартиране на процеса на обединяване на данни и създаване на обекта на обединен клиент.

Когато обединението на данните приключи, отидете на **Мерки** и **Сегменти**, за да освежите и тях.

## <a name="edit-an-existing-environment"></a>Редактиране на съществуваща среда

Можете да редактирате някои подробности на съществуващите среди.

1. Отидете на **Администратор** > **Система** > **Относно**.

2. Изберете **Редактиране**.

3. Можете да актуализирате **Показвано име** на средата, но не можете да промените **Регион** или **Тип**.

4. Ако е конфигурирана среда за съхраняване на данни в Azure Data Lake Storage Gen2, можете да актуализирате **ключа за акаунта**. Не можете обаче да промените **Име на акаунта** или име на **Контейнер**.

5. По желание можете да актуализирате от базирана на връзка с ключ на акаунт към базирана на ресурси или базирана на абонамент връзка. След като бъдете надстроени, не можете да се върнете към ключа на акаунта след актуализацията. За повече информация вижте [Свързване на аналитични данни за аудитория с акаунт в Azure Data Lake Storage Gen2 с принципал на услуга Azure](connect-service-principal.md). Не можете да се промените информацията **Контейнер** при актуализиране на връзката.

## <a name="reset-an-existing-environment"></a>Нулиране на съществуваща среда

Можете да нулирате средата в празно състояние, ако искате да изтриете всички конфигурации и да премахнете погълнатите данни.

1.  Отидете на **Администратор** > **Система** > **Относно**.

2.  Избор на **нулиране**. 

3.  За да потвърдите изтриването, въведете името на средата и изберете **Нулиране**.


## <a name="delete-an-existing-environment"></a>Изтрийте съществуваща среда

1. Отидете на **Администратор** > **Система** > **Относно**.

1. Изберете **Изтриване**.

1. За да потвърдите изтриването, въведете името на средата и изберете **Изтриване**.
